THE LETTERS OF -PLlNY

percepit; deinde paulatim partim spoliata, partim
neglecta cum peristylio domus tota collapsa est, ac
iam paene nihil ex ea nisi solum superest; quod tu,
domine, sive donaveris civitati sive venire iusseris,
propter opportunitatem loci pro summo munere
accipiet.

Ego, si permiseris, cogito in area vacua balineum
collocare, eum autem locum, inquo aedilicia fuerunt,
exedra et porticibus amplecti atque tibi consecrare,

cuius beneficio elegans opus dignumque nomine tuo

fiet. Exemplar testamenti, quamquam mendosum,
misi tibi; ex quo cognosces multa Polyaenum in
eiusdem domus ornatum reliquisse, quae, ut domus
ipsa, perierunt, a me tamen, in quantum potuerit,
requirentur.

LXXI

Turrinus Purruo

Possumus apud Prusenses area ista cum domo
collapsa, quam vacare scribis, ad exstructionem
balinei uti. lllud tamen parum expressisti, an aedes
in peristylio Claudio facta esset. Nam si facta est,

licet collapsa sit, religio eius occupavit solum.

370

 

